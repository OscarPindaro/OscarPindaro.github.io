---
layout: post
title: La Vedova è una bella bossfight
date: 2025-09-14 19:00:00
description: Analisi del pattern di gioco della Vedova, per capire come mai è una boss fight così gustosa
tags: videogames game-design
categories: [videogames, game design]
featured: true
thumbnail: /assets/img/silksong/vedova.png
---
A circa 8 ore di gioco ho preso l'artiglio e finalmente mi si è aperta la prima vera boss fight di Silksong.

Ovviamente una gran figata. Usando un'espressione che un mio caro amico non sopporta, posso dire che questo combattimento è una bellissima danza. 

Ho pensato che sarebbe stato carino provare a capire perché il design di questo boss sembra così ben riuscito.


## Pattern di Attacco - Fase 1

Il primo attacco che voglio descrivere lo chiameremo il **tirapalle**. La Vedova tira dal soffitto un filo e poi una o due sfere di metallo vengono lanciate verso il personaggio con un angolo di 45 gradi o verticalmente. L'arrivo delle sfere è telegrafato da un filo di seta, ma è comunque difficile capire se si verrà colpiti o meno. La cosa che rende interessante questo attacco è che le sfere cadute in verticale tendono a rimbalzare, creando spesso un muro di danno che protegge la Vedova dalle stilettate.

In alcuni casi le sfere lanciate a 45 gradi lasciano un piccolissimo spazio tra il punto d'impatto e la Vedova: questo permette di tirare un colpo, ma se si è troppo lontani si rischia di essere spinti verso la sfera e subire danni.

Dopo il primo stagger questa abilità viene potenziata e vengono lanciate fino a 3 sfere.

{% include figure.liquid loading="eager" path="/assets/img/silksong/tirapalle.png" class="img-fluid rounded z-depth-1" %}

Nell'**assalto**, la Vedova telegrafa con uno scatto obliquo verso il basso l'intenzione di attaccare, poi corre verso il personaggio menando con gli artigli. Questo attacco è semplice da schivare, ma se si viene colpiti si prendono due danni.

Si possono sferrare due attacchi: uno mentre è in aria, l'altro con un colpo verso il basso durante un salto. Penso che, se si è particolarmente abili, se ne possa infilare addirittura un terzo.

{% include figure.liquid loading="eager" path="/assets/img/silksong/assalto.png" class="img-fluid rounded z-depth-1" %}

Nell'attacco degli **spuntoni**, la Vedova con uno scatto prepara delle tele che poi tirano dal basso della ferraglia.

{% include figure.liquid loading="eager" path="/assets/img/silksong/spuntoni.png" class="img-fluid rounded z-depth-1" %}

Dopo il primo stagger il boss ottiene l'abilità di urlare e far cadere una cascata di 7 sfere dal cielo. È una grande finestra di attacco, ma occupa gran parte dello schermo e a volte bisogna solo ritirarsi e accettare che stavolta la signora non verrà colpita.

{% include figure.liquid loading="eager" path="/assets/img/silksong/cascata.png" class="img-fluid rounded z-depth-1" %}

Come nota finale, mi sembra che più danni prende più si muova velocemente, ma non saprei dirlo con certezza.

## Pattern di Attacco - Fase 2
Nella fase due il **tirapalle** viene potenziato. Ora multiple sfere vengono lanciate contemporaneamente.

In generale il boss è molto più veloce, e l'inizio di un nuovo attacco avviene quando il precedente deve ancora finire.

## La danza
Per me è stato il primo vero boss su cui ho provato l'emblema degli attacchi ricurvi (del cacciatore?). Avere un attacco verso il basso che non fa rimbalzare Hornet in giro per la mappa è stato sicuramente molto utile, inoltre è un emblema molto affine al mio stile di gioco.

Il fatto che il bozzolo della morte precedente dia un'intera spola di seta permette di essere molto aggressivi con la cura e di poter usare il potere del cacciatore per generare nuova seta fin dall'inizio del fight. Questo è davvero un grandissimo cambiamento rispetto a Hollow Knight: prima non solo l'ombra oscura ti attaccava mentre provavi a recuperarla, ma inoltre non rimborsava nessuna quantità di "anima". Adesso una strategia particolarmente aggressiva potrebbe pensare di utilizzare la seta per attivare il potere del proprio emblema (a scapito di una cura sprecata).

La mossa degli **spuntoni** mette sotto stress ben 3 abilità del personaggio: dash, levitazione e arrampicata. Visto che può essere risolta in questi 3 modi diversi, ci si può permettere di avere posizioni molto aggressive e poi provare a fare una ritirata rischiosa all'ultimo minuto. Devo dire che erano i miei momenti preferiti del combattimento.

La Vedova modella la complessità del combattimento in maniera abbastanza semplice: nella prima fase tutti gli attacchi sono abbastanza lenti e soprattutto hanno una fase di telegrafo e una fase di danno. Questo permette di imparare piano piano tutti i pattern del boss. La seconda fase invece non introduce nessun elemento nuovo, ma forza il giocatore a essere molto più efficiente nelle schivate, visto che ora due attacchi gli impediscono di muoversi liberamente.

Come tutti i boss di Hollow Knight, ho avuto un momento in cui ero in grado di *vedere* tutte le mosse della Vedova. L'ultimo tentativo è stato davvero il più bello ed emozionante, visto che in fase due non ho preso nemmeno un danno! Ero riuscito a saltellare in giro e muovermi con calma.

E' in generale un boss che premia la pazienza: non ci si può mettere di fianco a lei e spammare colpi, visto che molte aree di danno gravitano attorno a lei. Bisogna saper valutare quando ritirarsi tatticamente per evitare di prendere danno inutile.

Tutte queste caratteristiche lo rendono paradossalmente una sorta di Tutorial Hardcore: è effettivamente il primo vero muro di difficoltà che testa un po' tutte le abilità e che permette di usare concetti di build abbastanza avanzati come emblemi e oggetti consumabili.


## Crediti
Ringrazio il fra che ha caricato su YouTube [il video da cui ho fatto gli screenshot](https://youtu.be/7vYSh0JwJoQ?si=FrfkZfk0PkqpnKbD)