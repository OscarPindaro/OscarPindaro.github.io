---
layout: post
title: Sul perché niente ha senso
date: 2025-10-27 21:00:00
description:
tags: opinione
categories: [opinione]
featured: true
thumbnail:
---

Ho avuto modo, mio malgrado, di guardare spezzoni di interviste a RKF Jr su vaccini e diete detox. Inorridito, mi sono girato dall'altra parte, ma non potevo immaginare cosa mi aspettasse: un'editoriale su come (Mark Zuckenberg abbia intenzione di creare "Amici AI" per curare l'epidemia di solitudine che sta traversando il mondo)[https://futurism.com/zuckerberg-lonely-friends-create-ai].

E una domanda sorge spontanea: ma com'è possibile che diciamo così tante cagate?

Non potendo io fisicamente essere in grado di dubitare della buona fede di queste persone, non mi rimane altro che dire: queste persone hanno pessimi **modelli mentali**.

## Modello Mentale

Un modello mentale è un insieme di idee, modi di ragionare, nozioni, che utilizziamo per astrarre la complessità del mondo e renderlo più trattabile.
Creiamo modelli mentali per provare  a trovare il perché di qualcosa, per organizzare il mondo in categorie ordinate e creare altri modelli, o per affrontare periodi difficili della nostra vita.
Il mio punto è: se serve risolvere un problema, ci costruiremo un modello mentale.

Una precisazione molto importante è che, per loro natura, essi sono *stime* della realtà. Funzionano sotto certe ipotesi, e anche se vere, non funzionano sempre, visto che il mondo è un gran casino stocastico.
Tutto questo per dire che i modelli devono essere usati in maniera critica, anche se è molto facile innamorarsi delle proprie creazioni.

Date queste premesse, mi piacerebbe fare qualcosa di un po' meta: esporre un modello mentale che spiega come funzionano i modelli mentali.

Dovete sapere infatti che la realtà è divisa in due mondi: uno fuori da noi, fatto di fatti oggettivi e scientifici, scoperti con un modo reale.
L'altro è invece un mondo fatto di verità personali, che vivono dentro di noi e sono in grado di spiegare fenomeni intimi.

Quando proponiamo un modello, dovremmo tener conto di cosa stiamo provando a descrivere, visto che i due mondi seguono regole diverse. Un cattivo modello fallisce quando mischia questi due mondi, scavalcando il confine e usando le particolarità di un mondo per inferire qualcosa nell'altro.

### La Realtà

Un po' di tempo fa un tal Galileo Galilei ci ha fatto un bel regalo: il metodo scientifico. Finalmente abbiamo una serie di principi e procedure che possiamo usare per scoprire cose vere sul mondo fisico.

1. Vai in laboratorio
2. Fai un'ipotesi
3. Fai un esperimento
4. Da capo!

Questa modo di scoprire il mondo si riferisce alle **cose**: come si cura una malattia? Come nasce una stella? Dato X, come cambia dopo che faccio Y?

Non è scontato avere la possibilità di indicare qualcosa e poter dire "Molto probabilmente questa cosa funziona così", e soprattutto avere un modo sistematico per generare nuova conoscenza.

### La Mente
La Mente è un mondo di verità personali. I modelli creati qua dentro ci servono a capire perché una certa scelta sia giusta o sbagliata, o perché certi eventi accadono, che effetto abbiamo sugli altri, e così via.
Poiché personali, queste "verità" non sono generalizzabili. Mantengono comunque una loro dignità, perchè servono a noi singolarmente.
Nella mente vi sono le grandi filosofie o la Bibbia. Queste cose contengono una serie di lezioni che un individuo può applicare per provare ad affrontare la vita, o trovare la forza di alzarsi dal letto, o anche solo pensare un po' come passare il tempo in una maniera "valida".
Se la realtà è un grande mare contenenti fatti su cui tutti prima o poi saremo d'accordo, la mente è un arcipelago di idee, ognune con un'intepretazione unica su quello che viviamo.

## Quando un modello fallisce

Un modello perde la sua utilità quando mischia i due mondi, scavalcando il confine tra realtà oggettiva e verità personale. In un certo senso, questo è uno di quei casi in cui la verità non sta nel mezzo.
Questo errore può avvenire in due direzioni opposte, entrambe ugualmente problematiche.

Nel primo caso si prova a implicare "verità" morali a partire da fatti della Realtà.
Un esempio classico è il darwinismo sociale. Si parte da un fenomeno scientifico come l'evoluzione darwiniana, e lo si imbastardisce, portandolo fuori dal contesto in cui è stato definito. E così, a suon di "il più forte sopravvive", si arriva a giustificare disuguaglianze sociali o economiche come fossero leggi di natura.

La grande trappola di queste porcherie è che sono particolarmente golose per chi le ascolta. Sembrano basarsi su qualcosa di solido e non campato per aria, ma in realtà sono, nel migliore dei casi, la sagra della fallacia logica.

Dall'altro lato abbiamo il dogmatismo, che pretende di trasformare verità personali in fatti oggettivi sul mondo.
Le conversazioni meno interessanti della mia vita le ho avute con una particolare classe di credenti che DEVE convincerti che il loro dio esiste. In trappola, sei costretto a guardarli affettare fette di salame e poggiarle sugli occhi come paraocchi, mentre seguono catene di implicazioni più che senza senso, del tutto inutili.

Queste persone hanno ricevuto un dono: una verità personale che si cuce con agio sulla loro vita. Ma invece di comunicare come questa li aiuti ad affrontare le difficoltà, si ossessionano sull'unica cosa che non importa: convincere gli altri che quello che hanno sia vero per tutti.
