---
layout: post
title: Vibe Coding & 100x Engineers
date: 2025-09-08 13:30:00
description: Un argomento che mi porta molto vicino al Luddismo e allo Jihad Butleriano
tags: llm code satirico
categories: [llm, code]
featured: true
thumbnail: /assets/img/dune/cover.png
---
Mi capita molto frequentemente di leggere e sentire opinioni alquanto fantasiose su sviluppo software e LLM. Opinioni con cui non sono mai particolarmente d'accordo.
Secondo questi pescivendoli l'utilizzo di un LLM permette di raddoppiare... no anzi, **triplicare**, no... che dico? ***CENTUPLICARE*** la produttività di un programmatore.
E io rimango basito.

Inizialmente mi preoccupavo. *"Cavolo, ma sono così scemo? Mi sto perdendo qualcosa?"*

Ma ora sono rinsavito e la vivo decisamente meglio.

Utilizzo LLM per programmare, ed è una tecnologia che apprezzo molto (tralasciando un po' tutti i problemi etici che si portano dietro). Utilizzo Claude, ChatGPT o chi per lui per far rimbalzare un po' le idee, per farmi dare una mano con framework che non ho mai visto, per scrivere in fretta codice boilerplate, debuggare log particolarmente criptici e così via. Quando scrivo qualcosa tendo a pulire sintassi e grammatica, e non nego di averlo usato per aggiustare qualche passaggio. 
Utilizzo per lavoro un editor con AI integrata, ma ne faccio un uso abbastanza parsimonioso perchè trovo che atrofizzino il cervello.

Tutto per questo per dire che non sono un uomo talpa che vive nel sottosuolo.

Fortunatamente gran parte delle opionioni vengono presto spiegate andando a guardare la posizione lavorativa di chi scrive. Nel caso migliore persone con massimo conflitto di interesse. Nel caso peggiore, gente che non si fa problemi a dire di voler sostituire gli sviluppatori software, dimostrando anche una certa limitatezza nel capire che lo sviluppo software non è solo la scrittura di codice. vogliono sostituirmi così tanto che ingannano persino se stessi.

Chi mi preoccupa di più sono persone del mio settore, con il mio background, gente che potrebbe avere la mia posizione o essere un mio superiore tecnico.
Mi preoccupo perchè non ci sono abbastanza mani per contare il numero di volte che ho dovuto buttare del codice scritto da AI. E mi dispiaccio perchè è evidente che c'è un grande distacco tra me e questi. 

Dopo una lunga riflessione, questo distacco penso che può essere spiegato in due maniere diverse.

Il primo è che a quanto pare ho il dono della calma e della compostezza riguardo a questo tema / Il primo è che probabilmente queste persone vedono il bene in tutto. Il mio sospetto è che in realtà io e il mio compagno vibe coder abbiamo entrambi la stessa identica esperienza, ma per qualche motivo viene vissuta in maniera totalizzante e ottanica, mentre a me suona tutto... normale?

La seconda spiegazione è che il mio caro compare evidentemente rispetto a prima sta effettivamente producendo 100 volte tanto rispetto prima. Se è questo il caso (non lo sapremo mai), possiamo solo sperare che non vada mai via la connessione.
